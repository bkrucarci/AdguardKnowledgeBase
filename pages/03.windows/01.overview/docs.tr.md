---
title: Genel görünüm
taxonomy:
    category:
        - docs
---

AdGuard, internet deneyiminizi hoş ve rahat bir hale getirmek için oluşturulmuştur. AdGuard sadece bir reklam engelleyici ve ağ filtresi değildir - Kota tasarrufu yapmanıza, sayfaları daha hızlı yüklemenize ve bilgisayarınızı kötü amaçlı sitelerden, yazılımlardan korumak için her şekilde ayarlanabilir kullanışlı bir araçtır. AdGuard ile sinir bozucu afiş reklamlarını ve istenmeden açılan reklam pencerelerini unutabilirsiniz. Yine de AdGuard'ın tüm özellikleri bunlarla sınırlı değil. AdGuard sizi kimlik hırsızlığı yapan sitelerden ve çocuklarınızı, görmemesi gereken yetişkin içerikli sitelerden, yaş sınırlaması olan içeriklerden korur. Herşeyin bir sırası var.

AdGuard'ın temel işlevi ziyaret ettiğiniz sitelerdeki reklamları engellemektir. Kullandığınız tarayıcının bir önemi yok - AdGuard, herhangi bir internet tarayıcısıyla mükemmel bir şekilde çalışır. Eğer internet tarayıcınız varsayılan tarayıcılar listesinde yer almıyorsa, sorunsuz bir şekilde tarayıcınızı listeye ekleyebilirsiniz. Hazır filtreleri kullanmanın yanı sıra, kullanıcılar, görmek 
edikleri öğeleri internet sayfalarında seçerek engelleyebilir veya belirli siteler için filtrelemeyi kapatabilirler. AdGuard, internet sitelerinde bulunan yerleşik afiş reklamları engellemekle kalmaz, istenmeden açılan pencerelerin açılmasını engeller ve video izlerken reklamların çıkmasına izin vermez.

Windows için AdGuard'ın önemli bir özelliği, sayfalar tarayıcıya yüklenmeden önce reklamları filtreleyerek internet veri kullanımınızı önemli ölçüde azaltır (eğer internet kotanız için para ödüyorsanız bu önemli bir faktördür) bu şekilde sayfalar daha hızlı açılır ve yüklenir. Windows için AdGuard, reklamları engellemenin yanında sizi zararlı, şüpheli ve hileli sitelerden de korur. Kimlik avı siteleri endişe vericidir.

>Kimlik avı, kişisel verilerinizi (parolalarınız, banka hesap bilgileriniz gibi) çalmaya yönelik yaygın bir internet dolandırıcılığıdır. Popüler mağazaların, sosyal medya ağlarının, bankaların internet sitelerini taklit eden sahte sayfalar kullanılarak gerçekleştirilir.

Özel bir modül, Gezinti Güvenliği, Windows için AdGuard kullanıcılarını bu dolandırıcı sitelerden korur ve potansiyel kötü amaçlı sitelere girilmeye çalışıldığında kullanıcısını uyarır. Gezinti Güvenliği veritabanı otomatik olarak güncellenir ve her zaman günceldir.

İnterneti kullanan herkes internette görünmeyen ayak izlerini bırakır: internet sitelerine yerleştirilmiş sayaçlar, IP adresi (bulunduğunuz yer), internet tarayıcınızın sürümü, işletim sistemi, ekran çözünürlüğü ve daha birçok veri hakkında bilgi toplarlar. Bir site, istatistiklerinizi toplamak, ayarlarınızı kaydetmek veya sonraki ziyaretinizde sizi otomatik olarak tanımak için tarayıcınızı çerezlerle işaretleyebilir. Kişisel verileriniz ve gizli bilgileriniz Gizlilik Modu adlı başka bir AdGuard modülü ile güvende olacaktır. Gizlilik Modu sizi her zaman güvende tutar.

İnternet genç kullanıcılar için tehlikeli bir yer olabilir. Şiddet, yetişkin içerikli görseller, küfür, kumar, uyuşturucu propagandası – bu liste, çocuklarınızı internette korumak istediğiniz unsurların hepsini kapsamıyor bile olabilir. AdGuard Ebeveyn Kontrolü size bu konuda yardımcı olacak. Ebeveyn kontrolünü etkinleştirin, filtre hassasiyetini belirleyin ve çocuğunuzun artık uygun olmayan bir sitede dolaşıp dolaşmadığı konusunda endişelenmenize gerek yok. Ebeveyn Kontrolü, arama motoru sonuçlarını filtrelemenize ve bir şifre yardımıyla AdGuard ayarlarınızı korumanıza izin verir. Artık internette istemediğiniz içeriği filtrelemek için ayrı uygulamalar satın almanıza gerek kalmayacak – AdGuard ile aileniz ve çocuklarınız internette güvende olacak.

Farklı AdGuard modüllerinin çalışma mantığı, yetenekleri ve ayarları hakkında daha fazla bilgi edinmek için Bilgi Tabanımıza göz atın.
